\chapter{EPR paradoks}
\section{Originalna formulacija}
U svom radu pod nazivom {\it{"Može li se kvantnomehanički opis fizičke stvarnosti smatrati potpunim?"}} iz 1935. godine Ajnštajn, Podolski i Rozen razmatraju pitanje kompletnosti kvantne mehanike kao teorije.
Oni polaze od stava da se neka teorija može smatrati kompletnom ukoliko  svaki relevantan element stvarnosti koji posmatramo ima svoj reprezent u fizičkoj teoriji.
Elementi fizičke stvarnosti ne mogu se odrediti a priori filozofskim razmatranjima, već se moraju pronaći pozivanjem na rezultate eksperimenata i mjerenja. U tom cilju oni uvode sljedeći kriterijum: {\it{"Ako, bez narušavanja sistema, možemo sa sigurnošću (tj. sa vjerovatnoćom jednakom jedinici) da predvidimo vrijednost fizičke veličine, onda postoji element fizičke stvarnosti koji odgovara ovoj fizičkoj veličini."}}


U nastavku ćemo opisati misaoni eksperiment koji su autori razmatrali u svom radu da bi pokazali da pretpostavka o kompletnosti kvantne mehanike dovodi do paradoksa.
Neka su dati sistemi $I$ i $II$, čije pojedinačne talasne funkcije su nam poznate prije uklju\v cenja interakcije. Dozvolimo li interakciju ovih sistema u nekom ograničenom vremenskom intervalu $\Delta t$,
ukupni sistem $(I + II)$ će se nakon toga naći u stanju $\Psi$ koje se, zahvaljujući poznavanju početnih stanja pojedinačnih sistema,
može izračunati rješavanjem (vremenski zavisne) Šredingerove jednačine.
Činjenica je, međutim, da nakon toga ne možemo znati u kojim stanjima se nalaze pojedinačni sistemi $I$ i $II$, čak i po prestanku interakcije, sve dok ne izvršimo mjerenje.

Neka su $u_n(x_1)$ svojstvene funkcije prvog sistema koje odgovaraju nekoj opservabli $\hat{A}$, sa odgovarajućim svojstvenim vrijednostima $a_n$.
Tada se talasna funkcija $\Psi$ ukupnog sistema po prestanku interakcije može predstaviti u obliku razvoja:

\begin{equation}
    \Psi(x_1, x_2) = \sum_{n=1}^{\infty} \psi_n(x_2)u_n(x_1), \label{eq:talasna_funkcija_ukupnog_sistema_nakon_interakcije}
\end{equation}
gdje su $x_1$, $x_2$ varijable kojima opisujemo prvi i drugi sistem, respektivno (svi njihovi stepeni slobode, ne nužno samo položaj).
Funkcije $\psi_n(x_2)$ u ovom razvoju treba shvatiti kao koeficijente koji stoje uz funkcije $u_n(x_1)$.

Pretpostavimo da smo izvršili mjerenje fizičke veličine {\it{A}} na prvom sistemu i kao rezultat dobili svojstvenu vrijednost $a_k$ odgovarajuće opservable $\hat{A}$..
Prema tumačenju standardne kvantne mehanike (Kopenhagenska škola) to znači da je došlo do redukcije talasnog paketa (\ref{eq:talasna_funkcija_ukupnog_sistema_nakon_interakcije}), nakon čega se prvi sistem nalazi u stanju opisanim svojstvenom funkcijom $u_k(x_1)$, a drugi sistem u stanju opisanim sa $\psi_k(x_2)$.

Da smo umjesto fizičke veličine $A$ odlučili posmatrati veličinu $B$, razvoj talasne funkcije ukupnog sistema u bazisu svojstvenih funkcija $v_n$ odgovarajućoj opservabli $\hat{B}$ izgledao bi ovako:

\begin{equation}
    \Psi(x_1, x_2) = \sum_{n=1}^{\infty} \phi_n(x_2)v_n(x_1).
\end{equation}
Ako ponovo pretpostavimo da smo izvršili mjerenje na prvom sistemu, samo ovaj put veličine $B$ i dobili rezultat $b_r$, prvi sistem će se naći u stanju opisanom sa $v_r(x_1)$, što bi značilo da je drugi sistem u stanju opisanom sa $\phi_r(x_2)$.

Iz gornje analize proizilazi da, kao posljedica dva različita mjerenja izvršena na prvom sistemu,
drugi sistem može ostati u stanjima sa dvije različite talasne funkcije.
Međutim, pošto u trenutku mjerenja ova dva sistema više ne interaguju, Ajnštajn, Podolski i Rozen smatraju da u drugom sistemu ne može doći do stvarne promjene kao posljedice
bilo čega što se može učiniti sa prvim sistemom.
Dakle, po njima, paradoks se sastoji u tome da je moguće dodijeliti dvije različite talasne funkcije (u našem primjeru $\psi_k$ i $\phi_r$) istoj stvarnosti (tj. drugom sistemu nakon interakcije sa prvim).
Štaviše, opservable $\hat{A}$ i $\hat{B}$ ne moraju nužno komutirati, što nas ostavlja u situaciji da je sistem nejednoznačno opisan i još funkcijama koje su svojstvene fizičkim veličinama čije poznavanje ne može biti istovremeno.


Ajnštajn, Podolski i Rozen konačno zaključuju da ili opis realnosti dat talasnom funkcijom u kvantnoj mehanici nije kompletan
ili dvije fizičke veličine opisane nekomutirajućim operatorima ne mogu imati simultanu realnost.

\input{chapters/EPRB_paradoks.tex}